,4,3,

terram descendimus. De elementis sermo (XXH); secuntur
ventorum (XXHI), marium (XXIV), aquarum dulcium (XXV)
ὀνόματα. Hinc res humanae sumunt initium: membra (XXVI),
aetates (XXVII), mores (XXVIII), natura (XXIX) enarrantur
et describuntur. Secuntur quibus homines inter se conectuntur:
matrimonium (XXX) et adfinitas (XXXI). De victu agitur
proxime sequentibus capitulis (XXXH-XXXV); deinde de
animalibus (XXXVI-XL); tum de agricultura herbis earumque
usu (XLI--XLVH); denique vitae humanae privatae (XLVIII
-LVI) et publicae (LVII-LIX) institutiones et apparatus
suis generibus pertractantur. Vides eum capitum ordinem in
N I expressum nulloque loco turbatum, quem cetera inter-
pretamenta aut minus [Mon. N H. Laid] aut magis [Mont. steph]
obscuratum praebent3 cuius tamen vestigia etiam in his apparent
conlecta a me in eis, quae p. 9 sq. exposui.

Quo quidem argumento coniuncto cumeis, quae ex capitibus
quibusdam in alia collectione additis in alia omnino omissis in
alia cum aliis conglutinatis mihi meo iure visus sum sumpsisse,
nonne id certe efficitur N I formam propius abesse ab eo
exemplari, ad cuius normam glossaria secundum res in capita
digesta omnia diversis temporibus alia ipsa alia aliis inter-
cedentibus expressa videntur?

Oui ratiocinationi si quis hucusque ut spinosiori minusve
certae fidem denegarit, iam eam argumentandi viam ingrediamur,
ut per Graecorum veterum et Romanorum studia grammaticorum
vestigia persequamur, quibus ea verborum copiae secundum
notiones colligendae et in capita digerendae ratio agnoscitur,
cuius quasi ocho — quamquam mehercule sat clare sonantem
- in interpretamentorum libris ludimagistrorum sedula cura
servatam auribus percipimus. Etenim ex eis antiquorum gramma-
ticorum studiis, quibus linguae Graecae [deinceps Latinae quo-
que] nomina neque secundum auctores vel dialectos neque ad
elementorum ordinem, sed secundum res verbis significatas in
capita convocarunt — quibus ventorum, mensium, aetatum,
escarum et similium rerum nomina in series congesserunt, quo
aliud cum alio melius comparari synonymorumque proprietates
dignosci possent, - ex his dico lexicographorum antiquorum

 

